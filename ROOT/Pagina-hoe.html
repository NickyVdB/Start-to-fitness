<!doctype html>
<html lang="en">
<head>
	<meta charset="UTF-8">
	<title>Hoe fitnessen? -- Start to Fitness</title>
</head>
<body>
	 <article>
    	<h2 id="hoe">Hoe beginnen met fitnessen?</h2>
        <p>Je hebt nu je doel duidelijk voor ogen, je kan eraan beginnen! Maar hoe doe je dat eigenlijk? Hieronder kan je enkele tips en tricks lezen om een goede start te nemen.</p>
        
        <section>
        	<h3>Bereid je voor</h3>
			<p>Als je de SMART-methodiek hebt doorlopen, heb je normaal een goed beeld van wat je wilt gaan doen. Als je wilt gaan fitnessen in een fitnesscentrum, kan je eens rondhoren welke fitnesscentra er in de buurt zijn en welke het beste bij je past. Ben je iemand die ’s avonds actief wordt en het liefst nog om elf uur 's avonds gaat sporten, zoek dan een fitnesscentrum dat tot laat open is. Ben je eerder een ochtendpersoon, verkies dan een centrum dat vroeg opent. Let je graag op je geld, ga dan prijzen vergelijken. Kortom, zorg ervoor dat het een centrum is dat bij je past en waar je graag naartoe gaat. </p>
            <p>Je hoeft om te fitnessen je niet aan te sluiten bij een fitnesscentrum, je kan ook zelf enkele zaken zoals halters en een fitnessmat kopen en gewoon thuis oefeningen doen. Typ "fitness home workout" in op Youtube en je vindt tal van filmpjes die je begeleiden bij een fitnesstraining thuis. Let wel op dat je begint met "beginner" filmpjes, anders heb je kans dat je ontmoedigt geraakt of jezelf forceert en dat is niet de bedoeling.</p>
<p>Denk ook eens na over wat je allemaal nodig hebt. Heb je nog degelijke sportschoenen in huis, heb je sportkledij,…? Zorg dat je je goed voelt in je outfit, het lijkt misschien banaal, maar je goed voelen in je kleren kan er ook voor zorgen dat je meer motivatie hebt om te sporten. Sportschoenen zijn ook een belangrijk onderdeel, het ondersteunt je lichaam dus kies deze zorgvuldig uit. Als je buiten gaat lopen heb je andere schoenen nodig dan dat je binnen gaat fitnessen. Vraag hiervoor raad in de winkel. </p>
        </section>
        
        <section>
        <h3>Wees je bewust van de risico’s</h3>
        <p>Informeer je voldoende over wat de risico’s zijn bij de soort fitness dat je wilt doen. Stretchen is bij alle sporten een must om spierscheuren te voorkomen. Begin je sessie ook niet met meteen het zwaarste gewicht te tillen. Warm eerst rustig op en neem ook na je fitnesstraining even de tijd om af te koelen. Ga na een zware cardio sessie niet ineens zitten of liggen, wandel of beweeg eerst rustig tot je hart minder snel klopt. 
Het is een cliché, maar als je al een lange tijd niets meer hebt gedaan van sport, is het belangrijk om op een traag tempo te beginnen. Je krijgt misschien in het begin het gevoel dat je wel meer aankan, maar hier kan je je gemakkelijk in vergissen. Het is vaak goed om een vooropgesteld schema te volgen, zodat je jezelf niet gaat forceren. </p>
        </section>
        
        <section>
        	<h3>Trainingsmaatje</h3>
            <p>Met twee is natuurlijk veel leuker dan alleen. Zo kan je nog eens bijpraten met je beste vriend(in), maar ben je toch actief bezig. Het kan ook zeker een motivatie zijn als je zelf een keer niet veel zin hebt om te gaan fitnessen. Je 'moet' dan wel gaan, want je vriend(in) verwacht dat jij er ook zal zijn. Deze sociale druk helpt bij veel mensen, maar helpt natuurlijk veel minder bij twee personen die niet gemotiveerd zijn. Zij zullen er snel de brui aan geven. Zoek dus liefst een persoon die gemotiveerd is. Je kan zelfs samen een SMART-schema opstellen om de kans op slagen te verhogen. </p>
<p>Sommige mensen voelen zich niet op hun gemak om alleen te gaan fitnessen, dan is een trainingsmaatje hier ook de perfecte oplossing voor. Je voelt je sneller op je gemak als je met iemand ga fitnessen die je kent en waar je je goed bij voelt. Als je een persoon kiest die snel kritiek geeft, is dit echter misschien niet de ideale partner als je een onzeker persoon bent. 
Wees ook lief voor je trainingsmaatje en moedig hem/haar ook aan als het goed gaat. Dit doet meer dan dat je zou denken. Elkaars coach zijn en elkaar aanmoedigen is heel motiverend en verhoogt de kans dat je de volgende keer terug wilt gaan fitnessen.
Probeer iemand te vinden met ongeveer hetzelfde niveau als jou. Anders kan er snel een competitie gevoel optreden en is de kans op blessures veel groter. Het kan ook zijn dat je minder gaat presteren dan dat je kan omdat je je wil aanpassen aan het niveau van de andere.</p>
        </section>
        
        <figure>
        <img src="Images/Marijke/rsz_kikkers.jpg" alt="kikkers die stretchen" title="Stretchen is goed voor je!"/>
        <figcaption>Met twee is altijd leuker dan alleen!</figcaption>
        </figure>
        
        <section>
        <h3>Basisschema</h3>
        <p>Zoals hierboven vermeld is het volgen van een schema een goede methode om blessures en andere risico’s te vermijden. Het heeft ook nog meer voordelen. Het helpt je bijvoorbeeld ook om je doel makkelijker in het vizier te houden, je hebt namelijk een duidelijk overzicht van welke sessies je al hebt gehad en welke er nog gaan komen. Het geeft duidelijkheid zodat je niet in de fitnesszaal binnenkomt en dan niet kan beslissen wat je wil gaan doen. Je weet ook hoelang je zal bezig zijn. Het is aangenaam om hier niet verder over te moeten nadenken.</p>
        </section>
    </article>
    
    
    <footer>
    <p>Auteur: Marijke Meersman</p>
    <p>Gemaakt door studenten van <a href="http://www.thomasmore.be/">Thomas More</a>. Bezoek ook onze site: <a href="http://r0374251.sinners.be/website_webbureau/index.html">Vimani</a></p>
    <p> <a href="#"> <img src="Images/Marijke/naar-boven.jpg" alt="klik hier om naar boven in de pagina te gaan" title="klik hier om terug naar boven in deze pagina te gaan"/> </a></p>
    </footer>
    
</body>
</html>
